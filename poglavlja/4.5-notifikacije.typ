
== Систем нотификација
Систем нотификација омогућава корисницима да буду благовремено обавештени о свим догађајима током извршавања послова у систему. На овај начин, корисник може пратити напредак, резултат и статус извршења без потребе за ручним проверама.
=== _In-App_ нотификације

_In-App_ нотификације се приказују директно у оквиру корисничког интерфејса и представљају основни вид комуникације између система и корисника. Свака нотификација садржи наслов, опис догађаја и време када је генерисана.

Корисници могу подесити које типове догађаја желе да прате, међу којима су:

- _Passed Execution Notification_ – успешно завршено извршење

- _Failed Execution Notification_ – неуспело извршење

- _Cancelled Execution Notification_ – отказано извршење

- _Aborted Execution Notification_ – прекинуто извршење због грешке

- _Queued Execution Notification_ – посао додат у ред за извршење
- _Running Execution Notification_ – посао у току
- _Report Upload Notification_ – извештај је успешно отпремљен.

Поред избора типова догађаја, корисник мора да дефинише за које послове (_jobs_) жели да прима нотификације. Уколико корисник не изабере ниједан посао, неће добијати никакве нотификације.
На овај начин се избегава непотребно оптерећење системом нотификација и омогућава се потпуна контрола над релевантним обавештењима.
На Слици @fig:in_app приказан је пример изгледа in-app нотификација у корисничком интерфејсу.

#figure([#box(width: auto, image("../slike/in-app.png"));],
    caption: [
Пример приказа _in-app_ нотификација у систему.
    ]
  )<fig:in_app>
=== Slack и Microsoft Teams интеграције

Систем подржава интеграцију са алатима за комуникацију као што су _Microsoft Teams_ и _Slack_, омогућавајући слање обавештења о статусу послова директно у изабрани канал.
Ова функционалност омогућава да обавештења о извршавању послова (_jobs_) буду достављена у реалном времену, чиме се повећава транспарентност и омогућава бржа реакција на промене у систему.

Део форме за креирање посла омогућава унос URL адреса _webhook_-ва за _Slack_ и _Microsoft Teams_.
Корисник може унети један или оба линка, у зависности од тога на којој платформи жели да прима нотификације.

Након дефинисања _webhook_-ова, систем аутоматски шаље обавештења о свим релевантним догађајима као што су:

- успешно завршено извршење (_passed_), 
- неуспешно извршење (_failed_), 
- посао у току (_running_), 
- посао у реду за извршење (_queued_) и
- отказано или прекинуто извршење (_cancelled / aborted_).

Нотификације се шаљу у облику JSON порука путем _webhook_-ва, при чему се користе унапред дефинисани шаблони (_templates_) који садрже информације о називу посла, времену почетка и завршетка, као и статусу извршења. На Слици @fig:teams приказан је изглед обавештења послатих путем интеграције са _Microsoft Teams_ платформом.

#figure([#box(width: auto, image("../slike/teams.png"));],
    caption: [
Пример приказа _Microsoft Teams_ нотификација.
    ]
  )<fig:teams>
Креирање _webhook_-ова за ове платформе описано је у њиховој званичној документацији, где су дати кораци за додавање новог _Incoming Webhook_-а у оквиру _Microsoft Teams_ @microsoftteamswebhook и _Slack_ @slackwebhook.
